---
name: "La lezione di oggi"
---

Ti sembra incredibile quello che hai letto? Eppure questo tipo di minacce sono molto frequenti e a volte ben mascherate, e l’errore di un utente può generare serie conseguenze per le aziende e le Pubbliche Amministrazioni.

Cosa sarebbe successo se il dipendente della nostra storia avesse seguito il link della mail, fosse entrato nel sito fasullo (del tutto somigliante al gestionale del Comune) e avesse inserito le sue credenziali di accesso?
Il Sig. Malinitenzionati, artefice di tutto, avrebbe ottenuto le credenziali di Francesco per accedere al gestionale del Comune, e avrebbe potuto così ottenere tutti i dati sensibili dei cittadini. Dati sensibili che potrebbero essere di varia natura (indirizzi, numeri di telefono, magari la situazione dei redditi) e che potrebbero essere usati per tantissimi fini illeciti. 
 
Una nota, infine: Francesco aveva utilizzato o pubblicato il suo indirizzo email di lavoro sui social network, invece di usare un indirizzo personale. Un errore che gli stava per costare caro!