---
name: "Glossario"
title: "Ransomware"
terms:
  term-01:
    name: 'Banda' 
    description: Diversamente da quella che suona in Paese quando è festa, la “Banda Internet” è l’ampiezza disponibile alla propria connessione al WEB&colon; maggiore “L’ampiezza di Banda” maggiore la quantità di dati scambiati… Come un’autostrada informatica, la nostra connessione. Mai sentito parlare di megabit al secondo?
  term-02:
    name: 'Cloud'
    description: Cos’è il cloud? Qualcuno direbbe&colon; “Il computer di qualcun altro!”. In realtà dobbiamo immaginare il cloud come un insieme di molti computer che sono collegati fra loro in modo così stretto, da apparire un unico grande centro di elaborazione, di cui ogni utente utilizza solo una piccola parte. Ha diverse declinazioni, privato, ibrido e pubblico, ma la sua natura non cambia&colon; risorse condivise suddivise logicamente tra utenti diversi.
  term-03:
    name: 'Antivirus'
    description: L’antivirus non è la panacea di tutti i mali, ma rappresenta certamente una contromisura senza la quale un PC difficilmente resta immune da software “malevoli”. A garanzia che vecchie minacce non possano fare nuovi danni, l’antivirus ha una serie di funzioni che garantiscono che ciò che è conosciuto come dannoso, non faccia danni al sistema su cui sta girando. Si tratta di un sistema di protezione di tipo “endpoint”.
  term-04:
    name: 'Endpoint'
    description: Il punto finale, nella rete di computer in cui lavoriamo è… proprio il nostro computer. Viene detto “endpoint” ogni sistema che ha un input / output con l’esterno della rete informatica. Il termine può avere accezioni diverse (mobile endpoint = cellulare), ma rappresenta sempre la periferica in uso all’utente.
  term-05:
    name: 'Online document sharing'
    description: I sistemi di “Condivisione di Documenti Online” o meglio di “Gestione Documentale”, sono sistemi che permettono attraverso il cloud, a più utenti di accedere allo stesso dato. Spesso permettono anche di lavorare direttamente online, ma in genere vengono usati per lo scambio di grandi documenti, quando si vuole dare accesso a documenti multipli o molto grandi.
  term-06:
    name: 'Download'
    description: Lo scaricamento di contenuti da Internet, o dalla mail o da qualunque altro servizio accessibile dal vostro PC. &Egrave; un momento importante per la prevenzione dalle minacce informatiche gravi, infatti&colon; ogni volta che “scaricate” qualcosa, cliccandoci su con il mouse, state di fatto mettendo sul vostro computer dei dati che se contenessero codice eseguibile, potrebbero far danni. Si potrebbe obiettare&colon; “ma se non lo eseguo, non può succedere”... Non è sempre vero che per far “partire” una minaccia, una volta scaricata, si debba aspettare il vostro click, a volte le minacce sono celate ma partono in automatico perchè sfruttano una vulnerabilità invisibile all’utente.
  term-07:
    name: 'Zip File'
    description: Viene chiamato “ZIP” ogni file compresso, anche se oggigiorno esistono diversi standard (RAR, 7ZIP, TAR, etc etc etc). Un file compresso, oltre a poter essere ingannevole, può contenere contenuti che una volta estratti si eseguono automaticamente, bisognerebbe sempre analizzare i file compressi prima di decomprimerli. Specialmente quando protetti da password, protezione spesso usata per ingannare gli strumenti informatici posti a protezione dei sistemi, come firewall e antivirus.
  term-08:
    name: 'Terminal'
    description: La cosiddetta “finestra del terminale” è da sempre quella finestrella nera in cui, nei film in cui si presentano Pirati Informatici all’opera, l’hacker scrive una sequenza lunghissima e velocissima di caratteri senza senso… :) Ma mettendo da parte l’ilarità&colon; è la finestra in cui si lanciano dei comandi che “parlano” direttamente al sistema operativo del vostro computer, di fatto permettendo di eseguire operazioni, di solito importanti. Se la vedete apparire in modo “inconsueto”, potrebbe essere che qualche servizio che non vedete a schermo sta facendo qualcosa a vostra insaputa.
  term-09:
    name: 'Ransomware'
    description: Ransom in inglese vuol dire “Riscatto”, come per il film di Mel Gibson (NdR Ransom - Il riscatto). La desinenza “-WARE” in inglese vuole significare “a proposito di” o “intorno a”, da cui capiamo che soft-ware o hard-ware, o ransom-ware vogliono dire, nell’ordine&colon; a proposito di elementi facilmente modificabili (software), a proposito di elementi solidi e tangibili (hardware) e a proposito di riscatto (ransomware). Si tratta quindi di un particolare tipo di virus, nel presente documento vedete il suo aspetto nelle immagini in rosso, che si occupa di cifrare tutti i vostri files con una chiave di cifratura che voi non conoscete, rendendo di fatto impossibile il loro recupero se non pagando chi li ha cifrati ed ha la chiave. In senso stretto&colon; come se qualcuno cambiasse tutte le serrature di casa vostra e vi chiedesse un sacco di soldi per darvi le nuove chiavi.
  term-10:
    name: 'Wannacry'
    description: Un nome simbolico per una minaccia davvero cattiva. Questo Ransomware, ha ricattato, cifrandoli, una quantità sconcertante di computer nel mondo, specialmente quelli privi di contromisure di sicurezza. Wanna Cry significa, non a caso&colon; “Voglio Piangere”. Un mònito, per ricordare che non avere i corretti strumenti di sicurezza, prima, può indurre il pianto, dopo. In particolare, dopo che un ransomware ha cifrato tutti i vostri files al lavoro o a casa!
  term-11:
    name: 'Backup'
    description: Il famigerato “back-up” è l’operazione di “salvare sù”, i dati presenti su sistemi informatici, presso degli archivi, ovviamente messi in posti diversi dal luogo originario da cui vengono salvati. Effettuare un salvataggio su device diversi da quell originali preserva il dato qualora il pc originale sia stato compromesso, ad esempio, da un malware. Se il backup fosse “LOCALE”, quindi sul pc stesso, o se questo non venisse fatto, si realizzerebbe quanto successo in questa amministrazione locale...
  term-5:
    name: 'Data breach'
    description: Viene definito Data Breach, nell’accezione moderna, tutto quello che rappresenta un grave, significativo incidente per il business o per l’amministrazione. Se l’amministrazione perde tutto un blocco di pratiche, in particolare contenenti dati di cittadini, si configura un incidente in ambito privacy, che richiede una verifica specifica delle cause e degli effetti per le persone. Se foste vittima di un DATA BREACH, relativo ad un servizio online di gestione documenti, e aveste caricato i vostri DOCUMENTI PERSONALI (carta d’identità o passaporto o altro) sareste facilmente esposti a quello che viene detto “Furto D’Identità”, cioè qualcuno potrebbe mandare i VOSTRI documenti, in allegato ad una mail, per attivare dei servizi a vostra insaputa, e lasciarvi poi con i debiti derivanti!
  term-5:
    name: 'Privacy'
    description: Il rispetto della natura privata delle informazioni relative a sé stessi o ad argomenti sensibili, privati, riservati, top secret. Quando si parla di Privacy, si parla del “concetto” secondo cui l’informazione inviata dovrebbe essere ricevuta solo dal destinatario “intenzionale” (quello a cui l’informazione e’ realmente indirizzata) . Ha particolare valenza quando si tratta di dati propri, personali o sensibili (sanitari ad esempio). Nel contesto della pubblica amministrazione o della sanità, è facile immaginare come dei dati specifici e personali, messi in mani sbagliate, potrebbero favorire la corruzione, o l’uso improprio a scopo di estorsione/arricchimento. Per questo bisogna evitare di considerare la “Privacy” un peso, ma valorizzarla come diritto, di ogni individuo.
---
