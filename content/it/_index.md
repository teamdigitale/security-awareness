---
title: "Security awareness"
layout: "timeline"
curpage: "Home"
---

<h1 class="home">Corso di base di sicurezza digitale</h1>
<h2 class="home">Per i dipendenti della pubblica amministrazione</h2>

<center><img src="{{% baseurl %}}img/picture-home.png" %}}" style="width: 70%" /></center>

**Attenzione: Questo non è un corso come tanti altri!**
Il corso di sicurezza digitale (o "security awareness") che stai per iniziare ti permetterà di scoprire quali sono i corretti comportamenti da tenere per **gestire le informazioni in sicurezza**.

### Cosa intendiamo per sicurezza?
Per sicurezza dai dati delle informazioni intendiamo:

- **riservatezza** - l’accesso ai dati e alle informazioni deve essere garantito solo ai soggetti autorizzati;
- **integrità** - i dati e le informazioni devono essere preservati integri e completi;
- **disponibilità** - la possibilità, per i soggetti autorizzati, di poter accedere alle risorse necessarie nei tempi e nei modi stabiliti.

Se da un lato le tecnologie di sicurezza (Antivirus, Firewall, IPS) ti aiutano a proteggere i dati e le informazioni (nel tuo computer, nello smartphone o nel pc in ufficio), dall’altro la formazione dell'utente è fondamentale: statistiche rivelano che circa **l’80 per cento degli incidenti informatici è dovuto a errore umano!** 
L’errore purtroppo è sempre dietro l’angolo, pertanto i rischi dovuti al comportamento delle persone non possono essere eliminati del tutto. Ma, aumentare la consapevolezza sulla sicurezza informatica può **aiutare a "diminuire la superficie di attacco"** e ad essere in grado di gestire nel modo migliore le tue informazioni, sia a casa che a lavoro.

In altre parole: **tu sei l’anello più importante per la protezione dei dati** e delle informazioni. Sei pronto a diventare un supereroe della sicurezza informatica? 

<center><img src="{{% baseurl %}}img/sidi-home.png" %}}" style="width: 50%" /></center>


### Obiettivi
Questo corso è pensato per i dipendenti delle Pubbliche Amministrazioni ma è adatto a **chiunque voglia imparare come gestire la sicurezza digitale**. Obiettivi del corso sono:

- imparare a garantire sicurezza e privacy nella gestione delle informazioni;
- ridurre i rischi legati a possibili attacchi di cyber security;
- aiutare a proteggere la riservatezza, disponibilità e l'integrità dei dati della propria organizzazione.


<center><a href="episodes" class="btn btn-primary pl-5 pr-5 mt-1 mt-md-4">Vai agli episodi</a></center>